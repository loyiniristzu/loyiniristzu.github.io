<!DOCTYPE html lang="zh-Hant">
<html>

<head>
    <title>唐詩三百首</title>
</head>

<body align="center">

    <img src="img/han.jpg" width="256">

    <h1>八月十五夜贈張功曹。韓愈</h1>

    <pre>

        纖 雲 四 捲 天 無 河 ，	　清 風 吹 空 月 舒 波 。
        沙 平 水 息 聲 影 絕 ，	　一 杯 相 屬 君 當 歌 。
        君 歌 聲 酸 辭 且 苦 ，	　不 能 聽 終 淚 如 雨 。
        洞 庭 連 天 九 疑 高 ，	　蛟 龍 出 沒 猩 鼯 號 。
        十 生 九 死 到 官 所 ，	　幽 居 默 默 如 藏 逃 。
        下 床 畏 蛇 食 畏 藥 ，	　海 氣 濕 熱 熏 腥 臊 。
        昨 者 州 前 搥 大 鼓 ，	　嗣 皇 繼 聖 登 夔 皋 。
        赦 書 一 日 行 千 里 ，	　罪 從 大 辟 皆 除 死 。
        遷 者 追 迴 流 者 還 ，	　滌 瑕 蕩 垢 清 朝 班 。
        州 家 申 名 使 家 抑 ，	　坎 軻 祇 得 移 荊 蠻 。
        判 司 卑 官 不 堪 說 ，	　未 免 捶 楚 塵 埃 間 。
        同 時 輩 流 多 上 道 ，	　天 路 幽 險 難 追 攀 。
        君 歌 且 休 聽 我 歌 ，	　我 歌 今 與 君 殊 科 ：
        一 年 明 月 今 宵 多 ，	　人 生 由 命 非 由 他 ，
        有 酒 不 飲 奈 明 何 。

    </pre>

</body>

</html>